<h1>Ma tahan, et mul ekraanid vilguksid!</h1>
<p>Ekraanidega oleks mul võimalik aidata juba poes olevat klienti valiku tegemisel ja informeerida teda sooduspakkumistest. Saaksin ka pakkuda tarnijatele võimalust oma tooteid tutvustada – see võiks ka ekraanide ülalpidamiskulud katta.<br />
<br />
Kõigepealt tuleb mul oma poes ringi jalutada ja sobivad kohad välja vaadata:<br />
Kohe sisenemisel võiks kliente vastu võtta info tänaste sooduspakkumistega – pean kohale minema ja jälgima, kuhu inimesed poodi sisenedes esimesena vaatavad;
Otsin poes ka mõne(d) sirge(d), mida mööda inimesed riiuleid uurimata pikemalt kõnnivad – see on paras hetk tarnijate reklaami näitamiseks;
Kassasabas on inimesel kõige igavam olla – siin peaks kindlasti miskit põnevat vaadata olema. Siin võiks ekraani peal kohe rohkem infot olla – allservas võiks joosta Päevalehe ja Postimehe online uudistepealkirjad, ja üle ekraani Cartoon Network või Animal Planet või FTV vms., mida ilma helita vaadata kõlbab. Ja kui juhtub, siis ka Volvo või Nokia või mõne muu suurbrändi reklaam aga miks ka mitte “Kas sa leiba ostsid?”. Ja peab kassasabas seisjatelt küsima, mida nad tegelikult tahaksid neil ekraanidel näha.<br />
Nüüd on mul selge, mitut ja kui suurt ekraani mul tarvis on. Et iga ekraani juurde kuulub ka arvuti, siis oleks mul kõige mugavam “kõik ühest” osta – küsin pakkumise oma tavalise arvutifirma käest.</p>

<h1>Aga millised peaksid need arvutid olema?</h1>
<p>Mõõdud sõltuvad sellest, kas ma tahan neid näiteks ekraani külge monteerida või on mul võimalik neid ära peita ja ekraanideni pikad juhtmed vedada. Otse ekraani küljes oleks kõige elegantsem, sest siis oleks vaid voolujuhet tarvis. Arvutikarp peaks olema pisike, must ja ilma ventilaatoriteta (hooldusvaba);<br />
Tehnilised parameetrid<br />
– CD-lugejat, hiirt ja klaviatuuri pole vaja;<br />
– nõudmised mälule, protsessorile, kõvakettamahule ja operatsioonisüsteemile tulenevad kasutatavast tarkvarast.<br />
Tarkvara peab olema selline, et mul ei oleks tarvis jändama hakata serverite, andmebaaside ja muu kõrgtehnoloogilisega; haldamisega peab hakkama saama olemasolev personal – müügijuht, reklaamijuht, mina ise, minu sekretär.</p>

<h1>Tehnilised nõudmised ScreenWerk’i ekraaniarvutile:</h1>
<p>
1GB mälu;<br />
1GHz protsessor;<br />
80GB kõvaketast;<br />
operatsioonisüsteem vastavalt eelistusele (Mac, Linux, Windows).</p>